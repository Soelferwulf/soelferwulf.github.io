---
layout: post
title: Well blow me down, sweethearties! What in the nine seas is that?
---

##### Full sails! Aneb o co tady vůbec jde?

Zdravím důstojníky i lodní kuchaře a jako první příspěvek cituji "About" naší stránky, abych přiblížil velectěnému obecenstvu, o co tady vůbec běží. Takže napnout plachty a ať vám nenavlhne prach!

#### Age of Sails

##### Co to je?

Tento web se zabývá krásnými výtvory ze dřeva, plátna, kovu a tun lidského potu. Tedy plachetnicemi především ze zlatého věku, cca 18. století, doby před tím, než eleganci na hladině oceánů nahradila ocel a kouř. Érou někdy přezdívanou „Age of Sails“, kdy bitvy, o kterých lidé na břehu ani nevěděli, ovlivňovaly osudy impérií a kdy se rozhodovalo o tom, že se dnes děti po celém světě budou učit anglicky.

##### A o co nám jde?

Cílem webu je pro potěchu oka i srdce shromažďovat a sdílet informace o námořní historii, významných osobnostech a událostech, ale také umělecké materiály, ať už obrazové, či literární, včetně fikce (ať už historicky pojaté, či čiré fantasy), která se vztahuje k tématu. Rozsah není omezen pouze na zlatý věk plachetnic, vítány budou příspěvky z jakékoli doby, třeba i z jiných světů.

##### Příspěvky a komentáře uvítáme na [soelferwulf@gmail.com](mailto:soelferwulf@gmail.com)
